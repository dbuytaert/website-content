---
url: 'https://dri.es/in-memoriam-moeke-hasselt'
title: 'In memoriam: Moeke Hasselt'
author:
  name: 'Dries Buytaert'
  url: 'https://dri.es/about'
date: '2013-10-02T08:55:15-04:00'
license: 'https://creativecommons.org/licenses/by/4.0/'
type: blog
tags:
  - Family
  - 'In memoriam'
published: true
id: 3046
---

# In memoriam: Moeke Hasselt

Liefste Moeke Hasselt,

Vandaag is het een vreemde dag. Ik kan helaas niet bij je zijn maar ik denk aan jou en deel de pijn.

Ik denk terug aan de liefde die je ons hebt gegeven. Met goedheid en lieve zorgen heb je ons omringd.

Kon ik nog maar een keer goed met je praten, of kon ik je maar laten zien hoe ik mijn leven zou gaan leiden.

Maar vrees niet, want je hebt ons een erg goed voorbeeld gegeven. Je was een vrouw met een groot besef van plicht. Bedachtzaam, bescheiden en tevreden â€“ die dingen staan nu ook in ons hart en in ons verstand geschreven.

Vandaag is het een vreemde dag. Verdrietig om het gemis, dankbaar voor de goede herinneringen, en trots op wat je ons hebt gegeven.

Moeke Hasselt, geniet van je rust, verlost van alle pijn, en van eindelijk bij Vake Hasselt te zijn.

Bedankt,

Je kleinzoon, Dries

[image 60th-anniversary-oma-and-opa-2011/party-49]
